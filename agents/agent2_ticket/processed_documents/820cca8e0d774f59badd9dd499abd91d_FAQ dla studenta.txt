Czy zajęcia są obowiązkowe?

 

Zgodnie z §6 pkt. 13 Regulaminu Studiów Uniwersytetu WSB Merito w Gdańsku, zajęcia w Uczelni są obowiązkowe.

 

Kiedy i gdzie się pojawi plan zajęć?

 

Plan zajęć pojawi się w Extranecie na tydzień przed pierwszymi zajęciami. Należy zalogować się do Extranetu, wejść w zakładkę Plan zajęć -> Mój plan.

 

Zaświadczenie o studiowaniu

 

Zaświadczenie można pobrać samodzielnie z Extranetu (Mój profil -> E-zaświadczenia -> Pobierz zaświadczenie o studiowaniu). Można również przyjść do Biura Obsługi Studenta, i o nie poprosić bądź napisać maila z prośbą o jego przesłanie.

 

Do kiedy należy złożyć pracę dyplomową?

 

Daty składania prac dyplomowych podane są w Harmonogramie roku akademickiego. Znajduje się on w Extranecie -> Kalendarz roku akademickiego -> Studia wyższe.

 

Co jeśli student nie odda pracy w terminie?

 

Student, który nie odda pracy w pierwszym terminie ma czas na jej złożenie do drugiego terminu. Jeśli natomiast minął już drugi termin oddania prac, należy złożyć podanie o powtarzanie ostatniego semestru wraz z opinią promotora o stopniu zaawansowania pracy dyplomowej. Po otrzymaniu zgody na powtarzanie ma się wówczas cały semestr na dokończenie pracy.

 

Czy można przedłużyć termin oddania pracy dyplomowej?

 

W wyjątkowych sytuacjach (sytuacje losowe) można złożyć podanie o przedłużenie terminu oddania pracy dyplomowej o kilka dni. Takie podanie musi zawierać opinię promotora oraz potwierdzenie sytuacji opisanej na podaniu. 

 

W jakiej formie należy dostarczyć prace dyplomową do Biura Obsługi Studenta?

 

Pracę dyplomową należy złożyć w miękkiej oprawie, wydrukowaną dwustronnie, w wersji kolorowej. Na ostatniej stronie należy przytwierdzić płytę CD z nagraną na nią pracą. Za stroną tytułową należy umieścić oświadczenie o samodzielności pracy, które generowane jest w systemie plagiat.

 

Jaki dokument potwierdzający ukończenie studiów przed wydaniem dyplomu otrzymuje absolwent?

 

Po otrzymaniu pozytywnego wyniku z obrony, promotor przekazuje zaświadczenie o ukończeniu studiów. Po 5 dniach od obrony można także poprosić o zaświadczenie o obronie wraz z oceną z obrony, średnią ze studiów oraz numerem dyplomu.

 

 

Jaki jest mail do wysłania pracy dyplomowej

 

GDYNIA: obrony.gda@gdansk.merito.pl

GDAŃSK: obronygdansk@gdansk.merito.pl

 

Co będzie, jak student nie podejdzie do obrony

 

W przypadku, gdy student nie złoży pracy dyplomowej w 1 i 2 terminie oraz nie złoży podania o powtarzanie ostatniego semestru wraz z opinią promotora, zostaje skreślony z listy studentów.

 

Co trzeba zrobić, żeby  zrezygnować ze studiów?

 

Należy złożyć podanie o rezygnację ze studiów (znajduje się w Extranecie -> Druki do pobrania).

GDYNIA: Podanie może zostać wysłane skanem na maila bos@gdynia.merito.pl, dostarczone osobiście do Biura Obsługi Studenta, wrzucone do wrzutni lub wysłane pocztą na adres ul. Śląska 35/37, Gdynia 81-310

GDAŃSK: Podanie może zostać wysłane skanem na maila bos@gdansk.merito.pl, dostarczone osobiście do Biura Obsługi Studenta, wrzucone do wrzutni lub wysłane pocztą na adres al. Grunwaldzka 238A, Gdańsk 80-266

 

 

 

Dlaczego trzeba jeszcze wnosić jakieś opłaty po skreśleniu?

 

Opłaty naliczane są do dnia skreślenia - są one wyliczane na podstawie dni w których miało się status studenta aktywnego, dni w roku akademickim oraz czesnego za semestr.

 

Czy jest możliwość powrotu na studia?

 

Od momentu skreślenia według regulaminu uczelni jest możliwość powrotu w przeciągu do 5 lat  od daty skreślenia.

 

Co student ma zrobić, żeby powrócić na studia?

 

W tym celu należy złożyć podanie o wznowienie (znajduje się w Extranecie -> Druki do pobrania) oraz opłacić opłatę reaktywacyjną (zgodnie z informacją na podaniu).

 

Na jakich warunkach będzie powrót i gdzie uzyskam informację?

 

 Powrót na studia zależy od zaliczonych przedmiotów. Konieczne jest zweryfikowanie siatki programowej. Biuro Obsługi Studenta wyznacza różnice programowe, które należy zaliczyć w wyznaczonym semestrze i z wyznaczonym wykładowcą. Różnice programowe są płatne.

 

Kiedy mogę odebrać legitymację?

 

Informacja o miejscu i dacie odebrania legitymacji będzie wysłana w Extranecie. Zależne jest to od zarządzenia Dziekanów dotyczących otwartych kierunków.

Legitymacje można odebrać od 1 października.

 

Kiedy mogę przedłużyć legitymację?

 

Informacja o datach dotyczących przedłużenia legitymacji wysyłana jest w Extranecie, zazwyczaj jest to druga połowa października.

 

 

Opłata za legitymację.

 

Opłata za legitymację pojawi się w Extranecie, w zakładce "Płatności".

 

 

Zmiana kierunku/specjalności (jakie są procedury).

 

Należy złożyć podanie o zmianę specjalności/kierunku. Decyzja jest zależna od otwartych kierunków/specjalności.

 

 

Urlop dziekański: na jakim semestrze można się ubiegać?

Według regulaminu o urlop dziekański można ubiegać się student mający warunek rejestracji na kolejny semestr. Można uzyskać urlop semestralny lub roczny.